<html lang="zh-Hant">
<head>
    <title>GTG - 知TG 認知催淚資訊平台</title>
    <meta charset=”utf-8″>
    <meta name="viewport" content="width=device-width, initial-scale=1, shrink-to-fit=no">
    <link rel="stylesheet" href="https://stackpath.bootstrapcdn.com/bootstrap/4.4.1/css/bootstrap.min.css" integrity="sha384-Vkoo8x4CGsO3+Hhxv8T/Q5PaXtkKtu6ug5TOeNV6gBiFeWPGFN9MuhOf23Q9Ifjh" crossorigin="anonymous">
    <link rel="stylesheet" href="style.css">
    <script src="https://code.jquery.com/jquery-3.4.1.slim.min.js" integrity="sha384-J6qa4849blE2+poT4WnyKhv5vZF5SrPo0iEjwBvKU7imGFAV0wwj1yYfoRSJoZ+n" crossorigin="anonymous"></script>
    <script src="https://cdn.jsdelivr.net/npm/popper.js@1.16.0/dist/umd/popper.min.js" integrity="sha384-Q6E9RHvbIyZFJoft+2mJbHaEWldlvI9IOYy5n3zV9zzTtmI3UksdQRVvoxMfooAo" crossorigin="anonymous"></script>
    <script src="https://stackpath.bootstrapcdn.com/bootstrap/4.4.1/js/bootstrap.min.js" integrity="sha384-wfSDF2E50Y2D1uUdj0O3uMBJnjuUD4Ih7YwaYd1iqfktj0Uod8GCExl3Og8ifwB6" crossorigin="anonymous"></script>
</head>

<body>
    <nav class="navbar navbar-expand-lg navbar-dark bg-dark">
            <a class="navbar-brand" href="#">GTG</a>
            <div class="collapse navbar-collapse flex-grow-1 text-right">
            <ul class="navbar-nav ml-auto flex-nowrap">
                <li class="nav-item active"><a class="nav-link m-2 menu-item nav-active" href="index.html">首頁</a></li>
                <li class="nav-item"><a class="nav-link m-2 menu-item"  href="inside.html">催淚彈是什麼樣子</a></li>
                <li class="nav-item"><a class="nav-link m-2 menu-item"  href="effect.html">對人體的影響</a></li>
                <li class="nav-item"><a class="nav-link m-2 menu-item"  href="usage.html">使用情況</a></li>
                <li class="nav-item"><a class="nav-link m-2 menu-item"  href="protect.html">如何自救</a></li>
                <li class="nav-item"><a class="nav-link m-2 menu-item"  href="resource.html">參考資料</a></li>
                    </ul>
    </nav>

【Q: 如何清洗【皮膚】上的CS / 二噁英？】
(所謂清洗，即洗走帶有CS / 二噁英嘅塵粒，以下各題類同)
K: 用水+番梘沖洗10-15分鐘

【Q: 用咩番梘？梘液得唔得？】
K: 最普通嗰啲番梘已得，梘液都得，冇所謂 (唔用酒精，唔用BB油)

【Q: 如何清洗【個人衣物】上的CS / 二噁英？】
K:
- 嚴重污染 (超濃味，一索件衫就咳)：棄置
- 少量污染嘅衫：
Step 1 如果見到粉末就先用黐塵紙轆
Step 2 用流水沖洗 (** 勿用高壓水以免濺起受污染粒子)
Step 3 獨立用洗衣機洗 (** 勿溝其他非污染衣物) (用普能洗衣粉就得)
Step 4 洗衣機空機再洗一次
- 少量污染嘅鞋，袋：
戴手套，濕紙巾抹表面，之後再用流水沖洗

【Q: 邊種濕紙巾？】
K: 最普通嗰啲，只有水份(有D有少少清潔劑 ok)，最好無其他成份如酒精。

【Q: 如何應對住所外有催淚彈？】
K: 關窗，黐膠纸，等，勿用明火煮食，放心，唔會咁易焗死，因為你出入都開門有新鮮空氣。

【Q: 如何清洗家居內 (或學校內) CS / 二噁英？】
K: 開窗，戴手套，用濕紙巾抹，再用洗潔精加水抹多次
(** 勿用吸塵機，因排氣時會將污染粒子吹到更多地方)
(** 勿用漂白水，因會出含氯有機物，更毒)

【Q: 經過受催淚彈污染嘅地方，戴口罩有冇用？】
K: 口罩有助減少吸入黐咗CS / 二噁英嘅粒子 (但隔唔到氣體) 都算有用

【Q: 市民家居清潔CS塵粒用咩口罩好？】
K: 普通外科口罩已做到基本效果

【Q: 空氣清新機可以去除CS / 二噁英嗎？】
K: 可以去除黐咗CS / 二噁英嘅較大粒子，但有可能喺後面噴到全屋小粒子 (自己諗)。如好多塵，要定期適當清洗filter (戴口罩)。但如開窗就冇必要用。

【Q: 咩空氣清新機好？】
K: 最基本嗰啲已做到以上效果，唔好信有啲咩特異功能嘅機，果啲光分解機不可短期分解到二噁英，而CS自己都會分解。即係除臭同分解甲醛外冇乜用。

【Q: 催淚煙 / CS可以吹到幾遠？幾耐先散？我住XX樓會唔會吸到？】
K: 有資料話可去到幾百米，但實際要視乎風向。有啲數據話如果一粒正常大細嘅催淚彈爆咗，50米外15-30分鐘就會冇咗CS效果 (因為已經沉下，100-200米外就安全；我估計二噁英都係咁上下)。但全世界得香港放咁多催淚彈，人口又密集，所以影響必定比外國數據更大。依家香港冇數據，只能靠估。

【Q：咁HCN山埃氣呢？好毒喎】
HCN真係好毒，但比空氣輕，你係屋企或者行過戰區都冇咁易中到。但太多HCN代表CS分解程度高，產其它毒嘢如二噁英、PCB、PCT亦高昨！

【Q: 雨水能否沖走街上CS / 二噁英？】
K: 可以，去咗海，不是水塘。因為未有試過係集水區放催淚彈呢！

【Q: 雨水沖走啲CS / 二噁英，會否污染食水？】
K: 入污水渠落海，唔會污染食水

【Q: 雨水沖走啲CS / 二噁英落咗海，食魚有冇事？】
K: Dilutional effect (即溝稀咗)，CS / 二噁英到海嘅劑量不大，若非日日食同一個來源嘅魚，估計影響不大

【Q: 懷疑受催淚彈影響嘅生果，食唔食得？】
K: 厚皮生果 (如西瓜，蜜瓜) 用流水清洗，我會食；連皮食或大表面面積嘅生果 (如士多啤梨，藍梅) 我唔會食。

【Q: 二噁英係四圍飄定沉落地面？】
K: 黐落塵粒或任何固體/液體，塵粒最後沉落地面或物件表面，最少10年先分解一半。

【Q: 燒膠會否出二噁英？】
K: 講咗好多次，要有氯嘅膠如PVC造嘅膠先會燒出二噁英！唔該睇番原篇解釋，勿斷章取義
https://www.facebook.com/11383432157/posts/10157592424352158

【Q: 吸咗催淚氣管好唔舒服點算？】
K: 我自己中過最甘果次5分鐘都郁唔到，乜水都流，但洗眼5分鐘後已經冇乜事，但個肺痛咗2日，冇睇醫生。當然個個人身體唔同，你如果好唔舒服要去睇醫生。

【Q: 接觸咗催淚皮膚好痕/出疹點算？】
K: 唔好R，搽止痕膏 (我用薄荷膏)。BB就咪俾佢R，亦咪用乜膏物膏。當然好唔舒服要去睇醫生！

【Q: 吸咗催淚彈對胎兒有幾大影響？】
K: K Kwong唔係咁識Bio (except reproduction)。要等各位醫生代解答。但以前啲資料話二噁英導致畸胎，係好長期接觸，唔係幾日幾月嗰啲喎！

【Q: 吸咗催淚彈可唔可以餵人奶？】
徒弟Winnie Chan代答: 衛生署話2個鐘內唔餵得人奶。二噁英屬油溶性，會積聚喺人體內油脂細胞，包括母乳，但正路冇咁快入到奶。未有人做過呢種實驗，冇確實答案到底吸幾多就餵得/唔餵得。不過有一點可以肯定：如果自己皮膚有CS微塵，可以餵奶時被BB吸入！

【Q: 催淚彈令經血變黑色點算？】
醫生代答: 如淨係經血顏色異常，無其他病徵 (如經期日子唔啱，非經期日子出血，或其他系統症狀) 醫生問清楚病歷同做檢查後，應該都冇咩可以做到。當然私家嘅話可以自費照吓超聲波確保結構上冇問題，但如果排公立分分鐘要排一兩年先第一次見到醫生，照超聲波或者要再排，短期內幫唔到件事。

Further reading:
https://newssafety.org/…/advisories/protecting-yourself-fr…/
https://science.howstuffworks.com/tear-gas4.htm

</body>
</html>